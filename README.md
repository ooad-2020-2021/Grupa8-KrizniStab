![logo](https://user-images.githubusercontent.com/73217480/111449541-c720b200-870f-11eb-9657-b6f06fc11cde.png)
# Tema: CovidX-Aplikacija za upravljanje Covid testiranjem i informisanje o Covid-19
## Grupa8-KrizniStab
- [Selma Hadžijusufović](https://github.com/shadzijusu1)
- [Hamza Dautović](https://github.com/hdautovic1)
- [Jasmina Hasanović](https://github.com/jhasanovic)
## Opis teme
U vremenima u kojima se nalazimo, svjedoci smo velike neorganiziranosti u Covid bolnicama i neefikasne komunikacije između pacijenata i medicinskih ustanova. Da bismo bar u nekoj mjeri automatizirali tu komunikaciju, odlučili smo se da kreiramo "CovidX". Šta je to "CovidX"? \
“CovidX“ je softver koji olakšava praćenje pandemije medicinskom osoblju, pacijentima i svim drugim korisnicima koji dobrovoljno žele da koriste sistem. Pruža korisnicima najnovije informacije o COVID-19 i mogućnost online provjere simptoma, te rezervisanja termina testiranja. Medicinskom osoblju olakšava vođenje evidencije, razvrstavanje pacijenata u kritične i nekritične grupe, te dalje postupanje sa pacijentima.

## Funkcionalnosti
● Sedmični i mjesečni izvještaji o broju testiranih, oporavljenih, umrlih i novozaraženih u mjestu i zemlji boravka, kao i cjelovit izvještaj od pojave Covid-19\
● eRezervacija termina za testiranje i online plaćanje istih\
● Elektronsko rješenje o izolaciji (slanjem na mail)\
● Elektronski rezultat testa (slanjem na mail)\
● Prikaz mjera prevencije (preporuke za javnost za zaštitu od infekcije koronavirusom)\
● Prikaz broja dana do kraja izolacije (countdown notifikacija) i druge pogodnosti za olakšanje samog procesa\
● Evidencija simptoma i dalje upute\
● Prikaz mape sa lokacijama za testiranje\
● Automatsko slanje notifikacija o dnevnim informacijama vezanim za Covid-19

## Procesi
● Pri ulasku na sistem, neregistrovani korisnik ima pristup sedmičnim i mjesečnim izvještajima o broju testiranih, oporavljenih, umrlih i novozaraženih u mjestu i zemlji
boravka, kao i cjelovit izvještaj od pojave Covid-19, mjerama prevencije (preporuke za javnost za zaštitu od infekcije koronavirusom), lokacijama za testiranje i mogućnost evidencije simptoma, kao i dalje upute ukoliko postoji mogućnost da je zaražen.\
● Korisnik kreira vlastiti račun, pri čemu unosi lične podatke i pripadnost kritičnoj grupi.\
● Registrovanom korisniku (Pacijent) je omogućeno sve što i neregistrovanom, uz\
rezervaciju termina za testiranje, elektronski rezultat testa, elektronsko rješenje o\
izolaciji, notifikacije o stanju u mjestu boravka, opcionalna mogućnost dodavanja\
kontakata, prikaz broja dana do kraja izolacije (u slučaju da je pacijent u izolaciji) i\
druge pogodnosti za olakšanje samog procesa.\
● Medicinsko osoblje ima pristup posebnim izvještajima, kako bi se proces testiranja učinio lakšim.\
● Medicinsko osoblje ima pristup kartonima pacijenata uz mogućnost ažuriranja istih (unos rezultata testa).\
● Medicinsko osoblje svaki radni dan ispunjava upitnik o zdravstvenom stanju.\
● Administrator ima mogućnost unosa, brisanja, ažuriranja podataka o medicinskom osoblju.\
● Administrator odobrava zakazane termine testiranja.\
● Administrator dobiva obavijest ukoliko medicinsko osoblje nije ispunilo potrebnu dokumentaciju za radni dan.\
● Administrator ima uvid u dostupno osoblje za datu lokaciju. 
## Akteri
● Admin\
● Medicinsko osoblje\
● Pacijent\
● Guest (neregistrovani korisnik)
